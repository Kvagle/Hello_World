## Refleksjonsnotat - Værapp for småfly


# Struktur og dokumentasjon
Prosjektet har vært tydelig organisert med egne mapper. En overordnet README.md gir en god introduksjon og oversikt i prosjektet, og forklarer mappestrukturen. Dataene er lagret i både CSV- og JSON-format. Analyse og visualisering er utført i "kode.ipynb". Koden er kommentert og forklart fortløpende med "vuderingskriterie_besvarelse" som tilleggsinformasjon. Dokumentasjonen inkluderer besvarelse av vurderingskriterier, KI-deklarasjon og refleksjonsnotat. Denne strukturen har gjort det enkelt å samarbeide, videreutvikle og evaluere prosjektet.

# Refleksjon over læring
Ved gjennomføring og ferdigstilling av prosjektet har vi som en gruppe fått innsikt i hvordan værdata kan samles inn og bli behandlet og analysert. Pandas ga oss god innsikt i hvordan å strukturere og rense datasett. Dette inkluderer konvertering av tidssoner og håndtering av manglende verdier. Matplotlib gjorde det mulig å presentere værtrender på en forståelig måte ved hjelp av visualiseringer. Til slutt, var NumPy et godt bibliotek for enkle beregninger. Oppsummert gjorde prosjektet det tydelig hvordan teori i datavitenskap kan anvendes i praksis.

# Utfordringer og løsninger
Vi opplevde flere ganger når vi kjørte koden feilmeldinger og manglende kode. Dette skapte frustrasjon og til tider var KI ikke god nok som en løsning for problemet. Dermed ble det gjennomført feilsøking og rådgiving av kontaktpersoner som en løsning på utfordringen. Vi prøvde å holde antall commits til et lavt antall, men dette skapte problemer hvor koden manglet verdier. Vi løste dette med hyppigere møter og tydeligere kommunikasjon.

# Refleksjon over samarbeid
Kvagle og Nicolawel99 jobbet på samme datamaskin i starten og kun Kvagle pushet til GitHub. Git-loggen viser rollefordelingen. Kommunikasjonen fungerte godt med enkelt samtaler på Discord, møter på både campus og Teams. Her samlet vi og gikk over vårt arbeid, og oppdaterte hvordan progresjonen gikk for hver enkelte og fordelte ansvar videre. En styrke med gruppen var vår teknisk bakgrunn innenfor C++ og Python. I tillegg, våre kontaktpersoner som kunne utgi faglige råd og erfaringer. En svakhet var som tidligere nevnt, å ha to gruppemedlemmer på en datamaskin og få commits. Dette kunne vi løst tidligere for å effektivisere prosjektet mer og unngå unødvendige utfordringer.

# Vurdering av resultater
Våre resultater viser tydelig relevante værmønstre for småflypiloter ved hjelp av Matplotlib som temperaturvariasjoner og siktforhold (skydekke). Vi innførte prediksjon for å gjøre det lettere for pilotene å gjennomføre en beslutning, basert på tidligere data. Dette styrker kredibiliteten av dataen. Vi opplever resultatene som gode med tanke på værappen som et førsteutkast som kan bygges videre til et eventuelt sluttprodukt.

# Forbedringsmuligheter
Tydeligere i kommunikasjon, høyere forventninger av hverandre og utføre bedre commits til prosjektet. Dette ønsker vi for å unngå at feilkoder og utfordringer oppstår i prosjektet.  Til slutt ville et felles planleggingsdokument skapt mer effektive møter og lettere milepæls forventninger for hverandre. Videre ville mer interaktive visualiseringer skapt et mer brukervennlig og interessant produkt. Dette ser vi på som et kritisk forbedringspotensial innenfor visuell design/Human-Computer Interaction og tilpasning til mobile enheter.

# Oppsummering av læringspunkter
Gruppen har lært hvordan reelle datakilder kan brukes i datavitenskapelige prosjekter. Vår forståelse innfor biblioteker som Matplotlib, NumPy og Pandas har blitt styrket ved å forstå hvordan bibliotekene som en helhet blir et beslutningsverktøy. Oppsummert har prosjektet i TDT4114 gitt gruppen praktisk erfaring gjennom dokumentasjon praksis, utviklingsmiljø og versjonskontroll. 

# Personlige tanker om fremtidig anvendelse
Som ingeniørstudenter har prosjektet i faget TDT4114 gitt oss et betydelig fundament innenfor dataanalyse og programmering. Dette ser vi på som essensielt for fremtiden hvor flere bedrifter krever kompetanse i datavitenskap og god teknisk forståelse. Som en helhet anser vi prosjektet som en verdifull og nyttig læringsprosess som har gitt oss praktiske ferdigheter og innsikt i videre studier og karriere.